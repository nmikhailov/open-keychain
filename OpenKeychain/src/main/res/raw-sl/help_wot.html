<html>
<head></head>
<body>
<h2>Omrežje zaupanja</h2>
<p>Omrežje zaupanja je del PGP-ja, ki se dotika ustvarjanja, urejanja in hranjenja ključev. Ponuja nam orodja za vodenje evidence ključev in njihovih lastnikov, ter deljenje teh informacij z drugimi. Za zagotavljanje zasebnosti šifrirane komunikacije je bistvenega pomena, da vemo, da ključ s katerim šifriramo določeno vsebino resnično pripada osebi, ki ji je ta vsebina namenjena.</p>

<h2>Podpora v OpenKeychain</h2>
<p>OpenKeychain ponuja zgolj osnovno podporo za 'Omrežje zaupanja'. V prihodnjih različicah bomo to podporo še nadgrajevali in izboljševali.</p>

<h2>Model zaupanja</h2>
<p>Ocena zaupanja temelji na predpostavki, da so vsi ključi, ki vsebujejo tudi zasebne ključe, vredni zaupanja. Javni ključi, ki vsebujejo vsaj en uporabniški ID, ki je overjen z zaupanja vrednim ključem, so na seznamu ključev označeni z zeleno piko. Zaenkrat (še) ni možno natančneje določiti stopnje zaupanja potrdil drugih znanih javnih ključev.</p>

<h2>Overjanje ključev</h2>
<p>Overjanje ključev je na voljo. Uporabniške ID-je ključev overjamo individualno. Zaenkrat ni možno natančneje določiti stopnje zaupanja ali ustvarjati lokalne ali druge posebne vrste potrdil.</p>

</body>
</html>
